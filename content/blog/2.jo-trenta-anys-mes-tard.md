---
title: Jo, trenta anys més tard.
date: 2019-07-28
tags: ['articulo']
description: Tinc pànic a la tecnologia. Bé, això em diuen els meus conegut. Anem a analitzar-ho. En plena renaixença de l'aplicació FaceApp i la seva (re) popularització gràcies als influencers d'Instagram és normal tornar-la a veure. Anem a fer memòria. Aquesta aplicació es va llançar durant el 2017 i en definitiva, el que fa aquesta aplicació és transformar la teva cara en un altre utilitzant intel·ligència artificial. Et deixa la teva cara amb trenta anys més o canvia el teu gènere. Tot això en un sol clic. Un clic més i la pots pujar a Instagram. Deu segons més tard, tens el primer like.
---
Tinc pànic a la tecnologia. Bé, això em diuen els meus conegut. Anem a analitzar-ho.


En plena renaixença de l'aplicació FaceApp i la seva (re) popularització gràcies als influencers d'Instagram és normal tornar-la a veure. Anem a fer memòria. Aquesta aplicació es va llançar durant el 2017 i en definitiva, el que fa aquesta aplicació és transformar la teva cara en un altre utilitzant intel·ligència artificial. Et deixa la teva cara amb trenta anys més o canvia el teu gènere. Tot això en un sol clic. Un clic més i la pots pujar a Instagram.
Deu segons més tard, tens el primer like.


Només a qui es llegeixi les condicions d'ús d'aquesta aplicació no li agradarà, a la resta li encantarà. Si les llegeixes, veuràs que hi ha diversos punts preocupants. Concretament, un dels que més m'ha cridat l'atenció és el punt 14: Transfer and Processing Data (Transferència i processament de dades). És un punt breu, però en resum ens diu que per utilitzar els seus serveis, consentim, que les nostres dades es transfereixin i s'emmagatzemin a USA (o altres països) i és possible que nosaltres no tinguem els mateixos drets que la legislació local. Recordem, que recentment s'han modificat les lleis de protecció de dades en benefici de l'usuari perquè aquest tingui un major control sobre les seves dades i l'ús que en fan els proveïdors de serveis.

- Ets un exagerat! Que vols que en facin de les nostres cares?

La problemàtica està en què la nostra cara té dades biomètriques que són úniques i aquestes ens poden identifiquen de forma inequívoca. Per exemple, per desbloquejar dispositius tecnològics, autoritzar-nos davant de tercers o mostrar-nos en els nostres documents d'identitat. A part, el punt catorze dels termes d'ús el que ens està dient és que ara mateix hi ha una base de dades amb milions de dades biomètriques de milions de persones identificades en un país estranger que no està sota la legislació actual. Segurament aquesta empresa no tingui males intencions però igualment s'ha de vigilar. Estem parlant d'una aplicació que es va llançar el 2017 i les seves condicions d'ús no són favorables pels interessos de l'usuari. Aquesta empresa pot compartir amb altres empreses del grup les nostres imatges o arribar amb acord economics amb terceres empreses privades ( o governs ) la venda d’aquestes, i precisament aquestes terceres empreses nosaltres no tenim ni idea amb quina finalitat les compraran.


Per acabar, FaceApp ha sigut l'exemple perfecte per explicar la problemàtica de la desinformació envers les dades personals i el perill de pujar dades personals en serveis que no tenen ben definides la finalitat d’aquesta recollida de dades. Recordem, que davant nostre tenim tot un mercat de plataformes que utilitzen les nostres dades personals amb moltíssims interessos econòmics (i també polítics). Això dificulta que realment s'il·lumina
aquest mercat i puguem veure realment que es fa amb les nostres dades.


Simplement espero que prenguem consciència sobre què fem amb les nostres dades, amb qui les compartim i quines empreses es mereixen confiança per compartir-les amb ells.

I recordeu, quan un **producte és gratuït**, el **producte ets tu**.