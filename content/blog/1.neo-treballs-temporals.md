---
title: Neo treballs temporals
date: 2019-01-06
tags: ["articulo"]
description: Som 2.167 milions de treballadors a temps parcial de les empreses més grans de publicitat del planeta. Oferim els nostres serveis de creació de continguts, maquetació d’imatge, redacció i també devorem tot l’anterior a canvi de cap recompensa.
---

Quatre hores al dia. Vint-i-vuit hores a la setmana. Cent vint hores al mes.

Som 2.167 milions de treballadors a temps parcial de les empreses més grans de publicitat
del planeta. Oferim els nostres serveis de creació de continguts, maquetació d’imatge, redacció i
també devorem tot l’anterior a canvi de cap recompensa. Bé, en la majoria dels casos, alguns pocs
són recompensats per invertir-hi el seu temps. Efectivament, estem parlant del model de negoci
dels conglomerats tecnològics com Facebook Inc. amb el seu Instagram, Whatsapp, passant per les
plataformes de YouTube, Twitter, LinkedIn i una llarga llista.

Sempre connectats, sempre disponibles i sempre a punt per pujar una nova fotografia al núvol. En pocs anys hem acceptat que això és el que hem de fer. Oferir el nostre temps, el nostre actiu més valuós, a empreses gestores de productes socials a canvi de participar en aquest joc de tres. S'ha acceptat que el nostre temps té el valor dels continguts que consumim/publiquem. És un bon moment per recordar exactament en què consisteix el negoci d'aquestes noves empreses. El seu negoci és vendre publicitat altament dirigida als seus usuaris (nosaltres). La clau del producte està en què a través de la nostra inversió diària generem estadístiques, les quals els permet vendre'ns publicitat ajustada al nostre perfil psicosociològic. Poseu-vos en la pell de l'anunciant, us interessaria pagar per publicitar-vos i que els vostres anuncis només el veiessin els compradors que realment volen comprar el vostre producte? Òbviament, sí. En aquest context nosaltres som productes, no clients. Per això val la pena pensar que és el moment de recuperar el control del nostre temps i (potser) invertir-hi menys hores.

Predicar amb l'exemple i recuperar el control del temps. Escriure aquestes últimes línies m'ha costat gairebé sis mesos. Aquests han sigut els mesos que he tardat de forma progressiva a tornar ser propietari del meu temps. Podríem dir que s'ha dividit en dues etapes ben diferenciades. Bàsicament es poden resumir en els següents punts:

- La primera, deshabilitar l'enemic número u de la concentració i productivitat. Les
  notificacions deshabilitades en totes les aplicacions socials.
- La segona, desinstal·lar totes les aplicacions del smartphone en excepció de les
  aplicacions de xat. Segons estudis recents el 95,10% dels accessos a les xarxes
  socials es fan a través de smartphones i tablets. M’he autolimitat l’accés només via
  ordinador.

Segur que tots estareu pensant "Molt bé, i ara que?". Doncs després de tornar al control de les meves cent vint hores mensuals he aprofitat per ampliar la meva biblioteca personal amb nous llibres, visitar més sovint el gimnàs, anar a sopar amb aquells amics que mai tens temps i també aprendre noves qualitats professionals. L’important es que ho he aconseguit sense restringuir-me l’accés a cap medi, només millorant la gestió del meu temps.

M'agrada pensar que som capaços d’invertir el nostre temps millor que les multinacionals de la publicitat. Us invito a provar-ho.
